हिंदी ही राष्ट्रभाषा नाही

आपल्या देशाला कोणतीही राष्ट्रभाषा नाही. प्रत्येक राज्याला त्यांची अधिकृत (ऑफिशियल) भाषा आहे. हे संविधानामध्ये लिहिलेले आहे. हिंदी ही राष्ट्रभाषा नाही. महाराष्ट्राची अधिकृत भाषा मराठी आहे. तरीसुद्धा बऱ्याच लोकांमध्ये चुकीची समजूत असते. दक्षिणेतल्या राज्यांमधल्या लोकांना हे चांगलं माहीत असतं, पण आपल्या लोकांना हे माहीत नाही. लोकांमध्ये ही जागरूकता करणं महत्वाचा आहे की हिंदी राष्ट्रभाषा नाही. शाळांमध्ये मुलांना चुकीचं शिकवलं जातं की हिंदी राष्ट्रभाषा आहे. शाळांना हे सांगायला पाहिजे की असं चुकीचं शिकवू नये व खरं जे आहे ते शिकवावं. आपल्या लोकांमध्ये होणाऱ्या हिंदी चा अतिरेक कमी होण्यासाठी हे महत्वाचं आहे. 

मी राहतो त्याच सोसायटीमधे मराठी मुलं व मुली एकमेकांशी हिंदी मध्ये बोलत असतात. मराठीत एकमेकांशी बोलत नाहीत. ही परिस्तिथी आहे आत्ता. हे पुढे जाऊन त्यांच्या मुलांना मराठी शिकवतील का तेच बोलत नसतील तर ते काय शिकवतील. हे असं आता पुण्याच्या बऱ्याच ठिकाणी दिसायला लागलं आहे. काही लोकं म्हणतात की इंग्लिश मुळे मराठीचं नुकसान होतंय, पण खरंतर इंग्लिश पेक्षा हिंदीमुळे मराठीचं जास्तं नुकसान होताना दिसतंय. मराठी वर ह्यामुळे खूप मोठं संकट येणार आहे. 

त्यामुळे हिंदी ही राष्ट्रभाषा नाही ही जागरूकता लोकांमध्ये केली पाहिजे आणि शाळांनी मुलांना चुकीचं शिकवू नये.